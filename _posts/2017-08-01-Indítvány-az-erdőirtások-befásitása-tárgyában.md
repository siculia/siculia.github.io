---
title: Az erdőirtások befásitásáról
featured: images/pic10.jpg
layout: post
---

# **A Székely Társaságok Szövetségének indítványa az erdőirtások befásitása tárgyában.**
Sajnálatosan tapasztaljuk, hogy az erdőirtások Székelyföld szerte nagy arányokban folynak anélkül, hogy a letarolt területek ismét befásitásáról megfelelő arányban gondoskodás történnék. Ez a szomorú tény eredményezi, hogy időjárásunk hátrányosan megváltozott és hovatovább sürübb és nagyobb árvizek zúdulnak nyakunkba. Ezért a Szövetség központi vezetőségének hozzájárulásával. Ezért a Szövetség központi vezetőségének hozzájárulásával indítványozom: mondja ki a Székely Társaságok Szövetségének 1913. augusztus 25-én Élőpatakon tartott Közgyűlése, hogy az erdőirtások lehető gyors befásításának elrendelése, ellenőrzése és indokolatlan elmulasztásának szigorú büntetése ügyében sürgős feliratot intéz a m. kir. kományhoz. Köztudomásu dolog, hogy az arányosítás óta magánosok kezébe került s gyors írtás alatt álló óriási erdőterületek nem fásittatnak az irtás arányában újra s e miatt nem sok idomulva teljesen kifogyunk rengeteg erdőinkből, hacsak a fásitás törvényhozási intézkedéssel s ebből folyólag szigorúbb ellenőrzéssel, ha kell kényszerrel is kötelezővé nem tétetik. A községek mint erkölcsi testületek tulajdonában lévő erdőkön végzett rendszeres fásitás csak elenyésző csekély része annak, amit végezni kellene, mert nincs törvény minélfogva a magán birtokosokat is kényszeríteni lehetne e kötelességük teljesítésére. Az erdő kezelésére, mai ellenőrzésére, felügyeletére hivatott hatóságok és alkalmazott személyzet, oly módon szaporíttassék, hogy a szükségletnek teljesen megfelelő hatalmas csemete kerteket, terüléteket tudjon fenntartani s a nagy arányú kiültetéseket eszközölni, eszközöltetni és a természetes új erdönövényeket is a rongálásoktól megoltalmazni stb. csak is így levén remélhető egyfelől a nemzetgazdasági vagyon értékének helyreállítása s egyúttal az is, hogy a' gyors árvizek pusztításai némileg legalább mérsékeltetni fognak, természetesen a leendő más árvízvédelmi fontos és nagy munkálatokkal együttes hatásukban.

(Jegyzőkönyv a Székely Társaságok Szövetségének 1913. évi augusztus hó 25-én Előpatakon-fűrdőn Deák Lajos kir. tanácsos elnök vezetésével tartott VIII. rendes közgyűlésről pp. 140-141)
