---
layout: post
featured: images/pic01.jpg
title:  "Magyar helynévgyűjtemény"
---

Pesty Frigyes 1864 tavaszán a magyar helynévgyűjtemény összeállításához a vidéki hatóságoknak szétküldi az Erdélyi Főkormányszék utasítását és kilenc pontot tartalmazó nyomtatott kérdőívét. A visszaküldött összeírások vegyes képet mutatnak,  a kitöltött íveket általában a községi elöljárók készítették el, a helybéli öregek emlékezete, a helyi hagyományok és a település régi iratállományának felhasználásával. A történelmi vonatkozású kérdésekre többnyire azok a községek nem válaszoltak, amelyeknek lakossága időközben kicserélődött. A kérdőívekre adott válaszokban a hangsúly a helynevekre esett, amelyben leggyakrabban a dűlőneveket sorolták fel, ugyanakkor a helyi viszonyokat jól ismerők az egyes dűlőkön belüli kisebb helynevekre is kitértek. A helynévgyűjteményre szolgáló összeírásban, a katona-, illetve szabadrendű székelyek leszármazottai rendszerint kiemelik a székely, avagy éppenséggel a hun származásukat.
