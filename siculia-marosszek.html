---
title: siculia
layout: default
---

<!-- Main -->
	<div id="main">
		<div class="container">
			<div class="row">

				<!-- Content -->
				<div id="content" class="8u skel-cell-important">
					<section>
						<header>
							<h2>Marosszék</h2>
							<span class="byline">Marosszék települései</span>
						</header>
							<p style="text-align: left;">Ákosfalva, Atosfalva, Backamadaras, Balavásár, Bazéd, Bede, Berekeresztúr, Bordos, Búzaháza, Csiba, Csíkfalfva,
							Cserefalva, Csejd, Csittszentiván, Csókfalva, Csöb, Demeterfalva, Deményháza, Dragulyatelep, Egerszeg,
						  Ehed, Erdőcsinád, Erdőszentgyörgy, Édeságtelep, Fekete, Feketelak, Feketepuszta, Fintaháza, Folyfalva,
						  Galambod, Geges, Göcs, Gyulakuta, Hagymásbodon, Harasztkerék, Harcó, Havad, Havadtő, Hármasfalu, Hidegvölgy,
						  Hídvég, Ikland, Ilyésmező, Istentó, Iszló, Jedd, Jobbágyfalva, Jobbágytelke, Káposztásszentmiklós, Kebele,
							Kebeleszentivány, Kelementelke, Kend, Kendő, Kibéd, Kisadorján, Kisgörgény, Kislekence, Kisszentlőrinc, Kopac,
							Koronka, Lukafalva, Lukailencfalva, Lőrincfalva, Makfalva, Malomfalva, Marosagárd, Marosbárdos, Marosesd,
							<a href="http://www.marosheviz.info">Maroshévíz</a>, Maroskeresztúr, Maroskisfalud, Marosszentanna, Marosszentgyörgy, Marosszentkirály, Marosvásárhely, Mája,
							Márkod, Meggyesfalva, Mezőbánd, Mezőbergenye, Mezőcsávás, Mezőfele, Mezőkölpény, Mezőmadaras, Mezőménes,
							Mezőpanit, Mezősámsond, Mezőszabad, Mezőuraly, Mikháza, Nagyadorján, Nagyernye, Nagyvölgy, Náznánfalva,
							Nyárádandrásfalva, Nyárádbálintfalva, Nyárádgálfalva, Nyárádkarácson, Nyárádköszvényes, Nyárádmagyarós,
							Nyárádremete, Nyárádselye, Nyárádszentanna, Nyárászentbenedek, Nyárádszentimre, Nyárászentlászló,
							Nyárádszentmárton, Nyárádszentsimon, Nyárádszereda, Nyárádtő, Nyomát, Rava, Remeteszeg, Rigmány,
							Seprőd, Somosd, Sóvárad, Süketfalva, Szabéd, Szakadát, Száltelek, Szentháromság, Székelyabod, Székelybere,
							Székelybós, Székelybő, Székelycsóka, Székelyhodos, Székelykakasd, Székelykál, Székelykövesd, Székelymoson,
							Székelysárd, Székelysóspatak, Székelyszentistván, Székelytompa, Székelyuraly, Székelyvaja, Székes, Szentgerice,
							Szénáságy, Szolokma, Szováta, Szövérd, Torboszló, Tófalva, Udvarfalva, Vadad, Vadasd, Vajdaszentivány, Várhegy,
							Vármező, Vece</p>

							<hr></hr>
							<p style="text-align: left;"><b>Ákosfalva</b>: Ákosfalva a Nyárád jobb partján a Nyárád völgyében fekszik.</p>
							<p style="text-align: left;"><b>Backamadaras</b>: A Nyárád két partján, a Középső-Nyárádmentén terül el, Nyárádbálintfalva és Szentgerice tartozik hozzá.</p>
							<p style="text-align: left;"><b>Balavásár</b>: A Kis-Küküllő jobb partján fekszik, Kend, Fületelke és Egrestő tartozik hozzá.</p>
							<p style="text-align: left;"><b>Búzaháza</b>: Búzaháza Nyárádszentmárton unitárius filiája.</p>
							<p style="text-align: left;"><b>Cserefalva</b>: A Nyárád jobb partján települt.</p>
							<p style="text-align: left;"><b>Göcs</b>: A Göcs-patak völgyében települt. Református temploma 1836-ban épül fel.</p>
							<p style="text-align: left;"><b>Jedd</b>: A Sásvári-patak mentén fekszik. Közigazgatásilag Kebele, Kebeleszentiván és Marosagárd tartozik hozzá. Jedd régi temploma helyébe 1816-ban új református templomot építenek, amelynek építéséhez felhasználják a régi templom anyagát. A templomtorony 1823-ban épül fel. A Cserey-Mikes udvarház a 19. század elejé épült, utolsó tulajdonosa Mikes Mihály volt. Az udvarházat 1944-ben felrobbantják, helyére istállók épültek.</p>
							<p style="text-align: left;"><b>Jobbágyfalva</b>: Nyárád jobb partján települt, Csíkfalvához tartozik. Görög-katolikus fatemploma 1619-ben épült, 1948-ban a román ortodox egyházé lesz, 1990 elején leégett, újjáépítették. Római katolikus temploma 1874 és 1884 között, plébániája 1875-ben épült, a XI. Marosi főesperesi kerülethez tartozik, a templom a búcsúját szeptember 17-én, Assziszi Szent Ferenc sebhelyeinek ünnepén tartja. Az első unitárius templomát 1829-ben építette fel, a nyárádszentmártoni unitárius anyaegyházközséghez tartozott, 1951. március 5-én önállósult. Az új untitárius temploma 1936-38 között épült fel. A reformátusok imaházat használnak.</p>
							<p style="text-align: left;"><b>Kerelőszentpál</b>: Kerelőszentpál a Maros folyó bal partján települt. Kerelőszentpál községközpont Magyardellő, Mezőszentmargita, Kerelő, Búzásbesenyő tartozik hozzá. Kerelőszentpál 1276-ban épült templomát 1741-ben átépítik és kőkerítéssel veszik körül. A helység műemléke a Haller-kastély.</p>
							<p style="text-align: left;"><b>Kend</b>: A Nádas-patak alsó szakaszán, annak bal partján települt Nagykend és Kiskend egyesüléséből keletkezett. A 14. században épült középkori templomát 1788-ban bővítik, a református templomhajó mennyezete 81 fakazettából áll, uralkodó motívuma a nyolcágú csillag. Az 1801-1804 között épült templomtornya négy fióktoronnyal rendelkezik, a torony előzménye egy fából készült harangláb, amely ma az egrestői református templom mellett áll.</p>
							<p style="text-align: left;"><b>Kendő</b>: Közigazgatásilag Székelybere községhez tartozik. Református temploma 1787-ben épült.</p>
							<p style="text-align: left;"><b>Koronka</b>: Koronka közigazgatásilag Jedd község rész volt, 2005-ben vált ki belőle. Régi templomát a fallal együtt lebontják és 1769-ben új református teplomot építenek, a torony 1793-ban épül hozzá. A Toldalagi-, vagy koronkai kastély 1830-ban épült.</p>
							<p style="text-align: left;"><b>Marosbogát</b>: A Maros nagy kanyarjában, annak bal partján, a Marosba ömlő Ózd-patak völgyében fekszik. Református temploma román-kori, 1859-ben átalakítják. </p>
							<p style="text-align: left;"><b>Marosagárd</b>: Marosagárd.</p>
							<p style="text-align: left;"><b>Marosbárdos</b>: Marosbárdos.</p>
							<p style="text-align: left;"><b>Maroshévíz</b>: Maroshévíz, korábban Oláhtoplica a Maros völgyszorosa előtt települt. Közigazgatásilag Kelemenpatak, Lunkány, Magyaros, Moglán, Székpatak, Válya, Vugány és Zsákhegy tartozik hozzá. A Bánffy Dezső alapította gógyfürdője a Bánffy- vagy Fenyő-fürdő klimatikus üdülőhely, 26 °C-os radioaktív ásványi sókban gazdag termálvize van, medencéje 1937-ben épült. A Bánffy Dezső által 1882-ben, a fürdőtelepen épített villát 1999-ben lerombolják. Az Urmánczy-fürdő 1959-ben épült a város központjában a Maros mellett, 25 °C-os termálvize van. Keleti ortodox műemlék fatemplomát, amely a román ortodox Szent Illés kolostor mellett áll, 1847-ben még keleti ortodoxként építették Gödemesterházán, 1910-ben szállítják a településre a kolostoralapításhoz, ezt 1924 és 1928 között kibővíttik, 1928-tól a kolostor részeként működik. Másik keleti ortodox fatemploma 1867-ben épült. Kéttornyú román ortodox templomát 1867-1897 között építik fel, felszentelését 1903 szeptember 8-án a zernesti Ioan Mețianu szebeni román ortodox metropolita végzi el, 1934-ben felújítják. A római katolikus templom alapkövét 1867-ben helyezik el, plébániája 1870 októberétől a gyergyóremetei katolikus egyháztól önálló egyház lesz. A római katolikus templomot Fogarassy Mihály püspök 1873. június 29-én szenteli fel Szent Péter és Szent Pál tiszteletére Székpatakon 1970-ben a római katolikus hívek egy lakást átalakítanak kápolnává. Református temploma 1895-ben épült, Bánffy Dezső, Éltető Albert és Urmánczy Janka támogatásából. A Szent Illés Próféta kolostort a román ortodox egyház első pátriárkája alapítja, 1928-tól működik. A református templom 1944-ben súlyosan megrongálódik, 1949 őszén helyreállítják. A Lázár udvarház 1829-ben épült fel. A Szent Illés Próféta múzeumot 1995. május 30-án szentelték fel.</p>
							<p style="text-align: left;"><b>Maroskeresztúr</b>: A Maros bal partján települt. A kápolnája 1502 előtt pusztult el, a 19. században a romjai még láthatók. A régi temploma a 15.században pusztult el, 1554-ben a reformátusok újjáépítik, 1601-ben leég, 1657-ben lengyel és tatár hadak pusztították el. Az új református templomot 1863-1889 között építik fel a 15. században elpusztult templom helyére. Román Ortodox temploma 1907-ben épült fel a református templom mellé. Római katolikus templomát 1993-ban szentelik fel a Szent Kereszt tiszteletére. A 19. század közepén, Knöpfler Vilmos orvos által épített kastély 1932-ben leég.</p>
							<p style="text-align: left;"><b>Maroskisfalud</b>: A Maros jobb partján települt, Náznánfalvával egyesült.</p>
							<p style="text-align: left;"><b>Marosugra</b>: Marosugra községközpont, Gyulás, Lackod, Oláhdellő, Mezőújfalu tartozik hozzá.</p>
							<p style="text-align: left;"><b>Marosszentanna</b>: A Maros jobb partján települt, északi részén állt egykor Benefalva. Marosbárdos, Udvarfalva és Várhegy tartozik hozzá. A településen népvándorlás-kori temetőt tártak fel. Református templomának félköríves szentélye, diadalíve, szentélyboltozata, a szentségtartó fülkéje román stílusban épült a 13. századmásodik felében, 14. századi freskó díszíti. A szentély freskóit először 1911-1912-ben tárják fel, a szentély falának központi falképe a Szent Anna harmadmagával, Szent Annát és a szent családot ábrázolja. A templomhajó nyugati oldalán fatorony állt, a jelenlegi templomtorony 1930-ban épül fel, ekkor pusztult el a nyugati hajófal falfestményeinek nagy része is. Román ortodox temploma 1929-ben épült fel.  A marosszentannai Demeter József fafaragó mester kegyszobrok faragásával szerzett a helységnek hírnevet.</p>
							<p style="text-align: left;"><b>Marosszentgyörgy</b>: A Maros bal partján települt, Csejd és Tófalva tartozik hozzá. Román-kori templomát 1731-ben átalakítják és a katolikusok újraszentelik, 1750-ben kazettás mennyezetet kap, templomtornya  1823-ban, plébániája 1936-ban készült el. Református temploma 1938-ban, unitárius temploma 1997-ben épült. A marosszentgyörgyi, vagy Petki István-féle udvarház a 17. században épült. Az udvarházat 1870-ben a Máriaffi család kastéllyá alakítja át, vele szemben áll a Máriaffi-kápolna. A település területén mintegy harminc forrás található. A Máriaffi-kastély alatti réten található az 1880-ban felépült Sós-fürdő, ahol ma szálloda, étterem, szauna, fitness terem, édes- és sósvizû fedett és kültéri medence várja a vendégeket. A sós-jódos Marosszentgyörgyi-fürdő 1914-ben épül fel.</p>
							<p style="text-align: left;"><b>Marosszentkirály</b>: Marosszentkirály régi neve Székelyháza. Összenőtt Hídvéggel, Egerszeggel és Náznánfalvával. A klastrom-tetői kerekdombon állt az 1350-ben felszentelt a Boldogságos Szűzről elnevezett székelyházai pálos kolostor és kolostortemplom. A pálos kolostor kriptaboltozatának köveit 1864-ben elbontják. A 13. századi elején épült templom hajóját és a szentély falait díszítő, az alaxandriai Szent Katalin-legendját ábrázoló freskókat 1894-ben Nemes Ödön és Kelemen Lajos találják meg. A templom temetőjében 1890-ben ezüst hajkarikák kerülnek elő. Marosszentkirály 1239-ben épült régi református templomát 1900-ban lebontják, a falfesmények a hajóval és a félköríves szentéllyel együtt megsemmisülnek, a faragott részletek a kolozsvári múzeumba kerülnek, román kori toronya megmarad.</p>
							<p style="text-align: left;"><b>Magyarbükkös</b>: Magyarbükkös Marosbogáttól délre a Marosba ömlő Ózd-patak völgyében, a patak jobb partján fekszik.</p>
							<p style="text-align: left;"><b>Meggyesfalva</b>: Maroskeresztúr községközpont, Székelykakasd tartozik hozzá.</p>
							<p style="text-align: left;"><b>Nagyernye</b>: A Maros bal partján, az Ernye-patak Marosba ömlésénél települt, Székelykál, Sáromberke, Ikland, Erdőszengyel és Székes tartozik hozzá. Az unitáriusok 1729 után, a reformátusok 1784-1788 között építik fel a templomukat. A 13. századból származó régi temploma helyére 1904-ben új katolikus templom épül. Görög-katolikus temploma 1931-ben épül fel, jelenleg ortodox templom. A nagyernyei Bálintitt kastély a 19. század elején, új gótikus stilusban báró Bálintitt József építi fel, aki itt őrizte Kovacsóczy Farkas kancellár levéltárát és könyvtárát. A nagyernyei kastélyt 1946-ban átalakítják, 1954-től iskola, ovoda és néprajzi múzeum működött benne.</p>
							<p style="text-align: left;"><b>Náznánfalva</b>: A Maros jobb partján települt. A déli részét képező Bodzaszeg egykor önálló település volt. Római katolikus kápolnája 1743-ban épült. Fából épült zsinagógája 1747-ből való, 1785-ben kibővítették. Keleti ortodox fatemploma 1853-ban, új román-ortodox kőtemploma 1992-ban épült fel. </p>
							<p style="text-align: left;"><b>Nyárádszentmárton</b>: A Nyárád bal partján települt, Csíkfalvához tartozik, vele teljesen egybeépült. A nyárádszentmártoni egyhajós templom 1240-1271 között épül fel, egyenes szentélyzáródású, a Szent Mártonnak szentelt templomot 1476-ban említik először. A 17. században átépítik, 1661-ben leég. A templom mellett 1629-ig fa harangláb állt. Az unitárius templomot 1675-ben a 13. századi templom helyére építik fel, 1667-ben készült kazettás mennyezete van. A szószékkorona 1772-ben készült. A tornya 1698-1702 között, a négy fiatorony 1720-ban készül el. A településnek római katolikus kápolnája és haranglábja van, Jobbágyfalva filiája, a XI. Marosi főesperesi kerülethez tartozik. A temetkezési kápolnája 2009-ben készült el.</p>
							<p style="text-align: left;"><b>Nyárádtő</b>: Nyárádtő a Nyárád és a Maros folyó összefolyásánál települt. Nyárádtő községközpont, Sóspatak, Kiscserged, Nagycserged, Malomfalva és Vidrátszeg tartozik hozzá. Régi temploma 14. századi, amely a település külső területén, a református temető helyén állt, 1601-ben lerombolják. Az újjáépített templomot 1661-ben újabb pusztulás éri, megmaradt harangja az 1597-es évszámot viseli. A római katolikusok számára 1752–1792 között egy imaház áll rendelkezésére, az egyházközséget 1768-ban a jezsuiták állítják helyre, a hívek 1818-ban zsindelyes fedelű kápolnát emelnek. A református erődtemplom, amelyről 1834-ből van feljegyzés, a Nyárád jobb partján áll. A görögkatolikus templom a Nyárád jobb partján állt, 1858-ban kezdik felépíteni, tornya 1960-ban épült. A görögkatolikus templom 1948-ban a román ortodoxok tulajdonába kerül. Új római katolikus kőtemploma 1907-ben a vallásalapból épült fel. A római katolikusok imaháza helyére 1987-ben új római katolikus templom épül. Az 1992-ben épült plébániáját a Kassai vértanúk tiszteletére szentelik fel, a XI. Marosi főesperesi kerülethez tartozik. A nyárádtői ortodox egyház engedélyt kért és kapott a görög-katolikus templom udvarán egy ortodox templom építésére. A román ortodox templomot 1997-ben a görögkatolikus templomra, körbevéve, helyette kezdik építeni, a román ortodox templom valósággal be akarta kebelezi a korábbi görögkatolikust, amit 2008 május 8-án elkezdenek lebontani, de a görög-katolikus egyház tiltakoza miatt egyelőre leálltak vele. A településen sósvizű forrás tör felszínre</p>
							<p style="text-align: left;"><b>Sáromberke</b>: A Maros bal partján települt. A sáromberki Teleki-kastélyt barokk stílusban 1769-ben Teleki Sámuel erdélyi kancellár kezdi építtetni, amit újbarokk stílusban épült emelettel toldanak meg 1912-ben. A kastélypark 1782–1787 között épült ki, az angolpark kialakítása a kancellár unokájának érdeme. A Teleki-kastély értékeit 1944-ben széthordják, benne az államosítást követően mezőgazdasági iskolát létesítenek. A Középszegen található református templomát 1785-ben, gróf Teleki Sámuel és felesége Bethlen Zsuzsánna támogatásából, klasszicizáló barokk stílusban építik fel, 1928-ban, 1986-ban és 2009-ben felújítják, a hozzá tartozó parókia épülete 1913-ban készül el. A Teleki család sírboltja a kastéllyal szemben 1803-ban épült. A református felekezeti iskola épületét 1824-ben építik fel. A római katolikus temploma neoromán stílusban az Alszegen 1905-ben épült fel.  Az 1722-ben épült és 1774-ben felújított Teleki-kriptában nyugszik gróf Teleki Sámuel erdélyi kancellár és gróf Teleki Sámuel Afrika-utazó. A családi kripta mellett a Szent Illés ortodox kolostor épülete áll, 1993-ban kezdi működését. Az ortodox templom épülete az 1993-ban alapított, a maroshévízi Szent Illés rendházhoz tartozó kolostor udvarán áll.</p>
							<p style="text-align: left;"><b>Szentdemeter</b>: A Kis-Küküllő bal partján települt. Az egyik legépebben megmaradt román kori templomát a 15-16. század fordulóján gótikus stílusban átalakítják. A szentély mésszel eltakart fala 15. századi falképtöredékeket őriz. Szentdemeter unitárius templomát 1723-ban átveszik a katolikusok, az unitáriusokat áttérítik a katolikus vallásra.</p>
							<p style="text-align: left;"><b>Székelybós</b>: A Bósi-patak mellett települt, Jedd község része volt, 2005-ben kiválik belőle. A Kápolahegyen nevű helyen állt egykori kápolnáját a szomszédos Kisernye és Kincses településekkel együtt elpusztult. Kisernye lakói Székelybósba telepedtek. A római katolikus kápolnája 1927-ban épült, református templomát 1946-ban fejezték be. A településen görög katolikus harangláb áll.</p>
							<p style="text-align: left;"><b>Székelyhodos</b>: A Nyárád jobb oldalán, a Darvas patak mentén, valamint a Felsõ-Nyárádmente felső szakaszán települt. A templomát a 15. században gótikus stílusban átépítik, A keresztelőkútja 1486-ban, a nagyobbik harangja 1504-ből, a kisebbik 1660-ból való, az oltár 1683-ban készült. A templomot 1763 és 1768 között kibővítik és átépítik, Szent Mihály arkangyal tiszteletére szentelik, tornya 1754-ben épült fel. A mai templomát 1880-ben építették fel, Jobbágytelke filiája, a XI. Marosi főesperesi kerülethez tartozik.</p>
							<p style="text-align: left;"><b>Székelyvaja</b>: A Göcs-patak, másként a Vaja-patak mentén települt.</p>
							<p style="text-align: left;"><b>Szováta</b>: A Kis-Küküllő, a Juhod, Sebes, Szováta és Szakadát patakok összeölmlésénél fekszik. Sóvidék központja, 1901-ben megnyílt világhírű üdülőváros, sóstavairól és sószikláiról nevezetes. A 19. század közepén épített Gérafürdő a Sós-pataknak a Szovátába ömlésénél feküdt. A Sóköze a település északkeleti végétől délnyugat felé húzódó, sós tavakban gazdag sókarsztterület, ahol a kősó néhol 15–20 m magas sósziklákat alkot. A sós vízű Medve-tó 1875 körül, a sóbányászat következtében alakult ki, sósvizű a Mogyorósi-tó, Rigó-tó, Fekete-tó, Vörös-tó és Zöld-tó.  Édesvizű Piroska-tó és Kígyós-tó. Római katolikus temploma 1878-ban, görögkatolikus kápolnája 1932-ben, a Medve-tó melletti római katolikus kápolnája 1934-ben, a református templom 1938-ban, a régi román ortodox temploma 1929-ben, az új román ortodox temploma 1991-ben épült.</p>
							<p style="text-align: left;"><b>Szövérd</b>: A Göcsi- és az Andráspataka fejében települt, Ákosfalvához tartozik. Régi kőtemploma a település központjától távol állott. A 17. század elején, a település központjától távol épített kőtemplommal és fából készült harangtoronnyal rendelkezett. A település központjában 1804-1806-ban új református templomot emelnek. Az új orgonája 1838-1839 között készült. A küküllői református egyházmegyéhez tartozik</p>
							<p style="text-align: left;"><b>Torboszló</b>: Torboszló, másként Torba a Kis-Nyárád bal partján, a Nyiras patak mentén települt, Nyárádmagyaróshoz tartozik. Berekeresztúr katolikus filiája, 1687-ben Nyárádszentimre református filiája, 1793-ban önállósult. A település régi neve Égszín volt. Régi kápolnájáról, vagy templomáról nincs adat. Református fatemplomát 1713-ban szentelték fel. Új református temploma 1837 és 1845 között a régi fateplom helyére épült. Az úrasztala 1793-ban készült. Orgonát 1905-ben készítették, 1936 felújították. A református plébánia, vagy parókia 1914-1915 között épült. Az 1827-ben készült haranglábat először 1919-ben, majd 1926-ban újították fel. A nagyobbik harang 1803-ból a kisebbik harangot 1926-ból való.</p>
							<p style="text-align: left;"><b>Tófalva</b>: 1890 és 1956 között Csejd része, Csejd egyházi filiája volt, ma Marosszentgyörgy filiája, a XI. Marosi főesperesi kerületben. Régi kápolnája és régi temploma volt, 1756-ban megszűnt egyházként szerepel. A református javak egy része visszakerül a görögkeleti hívek birtokába. Az új katolikus kápolnája 1999-ben épül fel, Szent Anna tiszteletére szentelik fel.</p>
							<p style="text-align: left;"><b>Udvarfalva</b>: A Maros bal partján feküdt, jelenlegi helyére 1786-ban települ, Marosszentannától a Határ-pataka választja el. A minorita ferenceseket 1726-ban a marosvásárhelyi várból Udvarfalvára, a marossárpataki Keresztes József által adományozott területen telepednek le, rendházuk 1735-ben elpusztul. A minoriták 1735-ben visszatérnek Marosvásárhelyre, ahol Széles Mihály telkén új templomot és kolostort alapítanak. A település református temploma 1795-ben, ortodox temploma 1935-ben épült fel.</p>
							<p style="text-align: left;"><b>Vadad</b>: A Ferenc-patak Nyárádba torkollásánál települt, Csíkfalvához tartozik. A unitárius egyházközség Nyárádszentmárton filiája, 1703—1710 között önálló lesz. A település korábban a Köveságy nevű határrészben állt. Régi kápolnája a Kápolna dombon állt, amit közösen használtak az iszlói hívekkel. Az 1816—1822 közötti épített temploma és tornya fából készült, 1944. szeptember 20-án leég. A fatoronyban lévő harangok egyike 1854-ben, a másik 1926-ban készült. Plébániája 1838-ban épült az Aranyosköznek nevezett kertben. Az új plébánia 1876-ban a Ferenc-pataka partján épül fel, amelyet imaházként használnak. Az új unitárius templomot 1971. május 7-én kezdik felépíteni, 1972. október 22-én szentelik fel. A római katolikus egyháza Szent Mihály arkangyal tiszteletére van szentelve, Jobbágyfalva filiája, a XI. Marosi főesperesi kerülethez tartozik.</p>
							<p style="text-align: left;"><b>Vece</b>: Nyárádmenti település, közigazgatásilag Nyárádszeredához tartozik, Marosszék középső részén helyezkedik el.</p>
							<hr></hr>

							<p style="text-align: justify;">Maros szék, 1409-1876: egykori székely közigazgatási terület Erdélyben és önálló tájegység Észak-Székelyföldön. – É-on Torda vm. pagocsai, vadaszentiványi, marosjárai és görgényi járása, K-en Udvarhely szék parajdi járása, D-en Udvarhely szék etédi, bözödi és Küküllő vm. nádosi, zágori és teremi járása, Ny-on Küküllő vm. radnóti és Torda vm. marosbogáti és pagocsai járása határolta; székhelye (Maros)Vásárhely. Eredetileg a K-ről Ny-ra folyó folyók, a Kis-Küküllő felső völgye (Erdőszentgyörgy vásáros közp-tal), a Nyárád völgye (Nyárádszereda vásáros közp-tal) és (Maros)Vásárhely környékének falvai tartoztak hozzá. ~en a székelyek 6 nemre voltak osztva, minden nem 4 ágból állott, szabadok s egyenjogúak voltak, közös nemzetségi földbirtokkal. A 16. sz: is megszabott rendben követték egymást az ágak, a bíróságot és a hadnagyságot 24 év alatt valamennyi ág viselte, úgy, hogy a tisztségviselők évente változtak. A 10-11. sz: →rabonbán irányítása alatt éltek, akik tisztségét székely ispánok vették át, az ő főfelügyeletük az erdélyi vajdákra tartozott. A vajda a szék belügyeibe, a székgyűlések összehívásába stb. nem avatkozott, csak ítélettételre jelent meg. A szék hadnagyot, bírót és 12 szavazattal bíró személyt adott mellé, akik a befolyt bírságból részesültek. A vajdaszék Szent György-nap és pünkösd között 15 napig működött. I. (Nagy) Lajos (ur. 1342-82) óta a kir. látogatása előtt személyeseket küldött a Székelyföldre, hogy azok a nép panaszait összegyűjtsék, a kir. csak jelentősebb ügyekben törvénykezett. A törvénynapon a vajdán kívül jelen voltak a kir. biztosok, a székkapitányok, királybírók és székülők. ~ székgyűléséről csak 1451-ből maradt adat (a korábbiakról nem, bár a szék első említése 1409: Universitas Sedis Maros). Három rendre való elkülönülésük I. (Hunyadi) Mátyás (ur. 1458-90) idején történt. A 15. sz. végétől a tisztségek egyre inkább a földbirtokhoz, s nem a leszármazáshoz kötődtek. János Zsigmond fejed. (ur. 1556-71) 1560-i kiváltságlevele óta (Székely)Vásárhely [Marosvásárhely] sz. kir. város, de nemesi telkei Bethlen Gábor fejed. (ur. 1613-29) 1616-i rendeletével továbbra is ~ hatósága alatt maradtak. 1674. IX. 17: után a nemesek, ha polgári terhet bírtak, a polgárokkal egyenlően adóztak utána. ~ az erdélyi ogy-ekre változó számú (1611: 8, 1635: 7, 1636. I. 3: 12, V. 8: 8, 1637: 8, 1697: 3, az 1800-as években 2) követet küldött. A →primorok, →lófők, polgári tisztviselők és katonaiak is külön választottak képviselőket. ~ tisztségviselői 1848 előtt: választott főkirálybíró v. helyettese, 2 majd 3 alkirálybíró, 1 fő- és 2 aljegyző, 2 pénztárnok, 2 jegyzőkönyvvivő, 8 →dulló, 8 adóíró, 2 állomási, 1 faraktári biztos, 1 kinevezett főkapitány [III. Károly (ur. 1711-40) az állandó katonaság létrehozásakor eltörölte]). – Nem fiúszékekre hanem 4-4 járású alsókerületre (gálfalvai járás 16 faluval, káli járás 20 faluval, mezőbándi járás 15 faluval, mezősámsondi járás 15 faluval) és felsőkerületre (abodi járás 17 faluval, jobbágyfalvi járás 16 faluval, selyi járás 16 faluval, szovátai járás 13 faluval) osztották. Marosvásárhely sz. kir. város önálló törvényhatóságú, csak 32 nemesi telek tartozott ~ káli járásához. II. József (ur. 1780-90) a 3 nemzet súrlódásainak ürügyén hagyományos közigazg-át 1783. I. 20-i és XI. 26-i rendeleteivel megszüntette, Erdélyt 11 megyére osztotta, ~et Küküllő megyéhez csatolta. 1785. VIII. 21: az örökös jobbágyságot a szabad költözködés szabályozásával megszüntette, X. 8: a m. alkotmányos törvényszékeket fölszámolta, 1786. II. 10: földalapú adórendszert vezetett be, mely zavargásokat eredményzett, X. 1: hivatalos nyelvvé a ném-et tette. A passzív elenállás után 1790. I. 28: visszaállt a régi igazgatás. ~ is aláírta azt a kérvényt, hogy az ogy. II. Lipót kir. (ur. 1790-92) koronázási hitlevelébe foglalja bele Mo. és Erdély újraegyesítését. A Bach-korszakban ~ az 1850: létrehozott, majd 1854-60: átszervezett marosvásárhelyi kerület része. 1851. VII. 22: föloszlatták a székely határőrezredet, az 1783: ennek céljaira adományozott havasok ügyét 1853: rendezték. A Johod, Sebesvíz és Szováta pataka völgyében levő 24.332 holdnyi Székhavasát (Marosszék havasa) 16 község igényelte, majd ~ 127 községe és Maros-Torda vm. pereskedésének tárgya. 1874. I. 15: ~ intézkedett a havasok kezeléséről s hasznosításáról, annak kezelőit az alkirálybíró alá rendelte. 1860: az önkényuralom bukása után visszanyerte önállóságát. A →vármegyerendezés (1876:33. tc.) Marosvásárhely sz. kir. város önállóságának megőrzése mellett ~et →Maros-Torda vármegye néven egyesítette Torda vm-vel. – Lélekszáma 1868: Orbán Balázs szerint Marosvásárhely sz. kir. városban, Nyárádszereda mezővárosban, 125 faluban és Ilyésmező telepen 91.008 fő (az 1870-i népszámlálás szerint 92.398 fő, Marosvásárhelyen 12.678 fő), melyből 15.697 r.k., 12.641 g.k., 5520 g.kel., 48.034 ref., 285 ev., 944 izr., 7116 unit. vall., 771 idegen. - Kistájai: Sóvidék, Nyárádmente, melynek r.k-ok lakta fölső része a →Szentföld, a Nyárád torkolata közelében Murokország.	88</p>

							<p style="text-align: justify;">Benkő Károly: Marosszék ismertetése 1860-61-ben. Marosvásárhely, 1869. - Orbán IV:1. - Csánki V:250. - Biás István: Marosvásárhely a szabharc alatt. Marosvásárhely, 1900. - Endes 1935:636. - Kósa-Filep 1975:139.</p>
					</section>
				</div>
				{% include sidebar.html %}
			</div>
		</div>
	</div>


<!-- /Main -->
